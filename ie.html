<!DOCTYPE html>
<html lang="hu">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <title>Introvertált/Extrovertált - A Myers-Briggs személyiségteszt</title>
    <link rel="stylesheet" href="style/style.css">
</head>
<body>
    <header>
        <nav>
            <a class="nav" href="index.html">Kezdőlap</a>
            <a class="nav here" href="ie.html">Introvertált / Extrovertált</a>
            <a class="nav" href="sn.html">Érzékelő / Intuitív</a>
            <a class="nav" href="tf.html">Gondolkodó / Érző</a>
            <a class="nav" href="jp.html">Megítélő / Észlelő</a>
            <a class="nav" href="kapcsolat.html">Kapcsolat</a>
        </nav>
    </header>

    <div class="container">
        <article>
        <h1>Az információfelvétel és -feldolgozás kapacitása: az „inputsebesség”</h1>
        <p> 
            Az Extrovertált (E típusú, „kifelé forduló”, eredetiben extraverted, E-type) emberek sok információt képesek egyszerre a világból felvenni, de azt másokhoz képest felületesen dolgozzák fel. Az E típusú emberek energiájukat általában kívülről szerzik, könnyen barátkoznak és sok kapcsolatuk van, de ezek sokszor felszínesek. Általában jóval beszédesebbek, könnyebben kommunikálnak, mint mások, „beszélve” gondolkodnak. Jól teljesítenek azokon a területeken, ahol sokat lehet beszélni és érzelmeket kell kifejezni, még ha azok nincsenek is meg (színészet, politika). Nagyon „benne élnek” a világban, de ez sokszor csak a látszat, néha éppen olyan nehéz eligazodniuk benne, mint másoknak, csak épp könnyebben kérnek segítséget. Könnyebben kitárulkoznak, fizikai és pszichológiai személyes terük másoknál kisebb, s azt szívesen szűkítik. Zavaró lehet, hogy felszínesek, sokat és látszólag cél nélkül beszélnek, „összevissza fecsegnek”, kitárulkozásukkal és a mások kitárulkozásának igényével pedig néha durván megsértik a másik ember intim szféráit, anélkül hogy ennek a tudatára ébrednének. Kérdéseikre azonnali reagálást várnak, türelmetlennek tűnhetnek. Nemcsak szívesen dolgoznak társaságban, hanem éppenséggel nem szeretnek és nehezen tudnak egyedül dolgozni, boldogulni, állandó segítséget, irányítást igényelnek, és ezt általában el is várják.
            Az Introvertált (I típusú, „befelé forduló”, eredetiben Intraverted, I-type) emberek információfelvevő csatornája szűkebb, annak ellenére, hogy (vagy talán éppen azért, mert) a megszerzett információt sokkal alaposabban dolgozzák fel, interiorizálják, általában sokkal körültekintőbbek és alaposabbak az E típusúaknál. Energiáikat saját belső világukból szerzik, nehezen teremtenek kapcsolatot, de sokkal mélyebb barátságokat ápolnak, mint az E-típus. Általában hallgatagok, bár ha megszólalnak, ugyanolyan jó vagy még jobb, „mély” dolgokat mondanak, mint az extrovertáltak. Írásban, talán e kommunikációs forma lassabb sebessége miatt, könnyebben ki tudják fejezni magukat, mint szóban. Zavaró lehet, hogy könnyen elvonulnak, magukba fordulnak, sőt sokszor a kérdésekre, problémákra nem azonnal reagálnak („jól megrágják”), s emiatt csigalassúnak vagy közönyösnek, sőt barátságtalannak tűnhetnek (pedig valójában nem azok).
        </p>
        </article>
        
        <a href="img/mbti_2.jpg"><img src="img/mbti_2.jpg" width="600" alt="Angol nyelvű meme MBTI-ről"></a>
    
    </div>

    <button onclick="topFunction()" id="myBtn" title="Visszaugrás az elejére">▲</button>

    <script src="jscripts/scrollToTopButton.js"></script>
</body>
</html>